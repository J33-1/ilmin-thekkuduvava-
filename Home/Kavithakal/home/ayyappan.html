<!DOCTYPE html>
<html lang="en">
<head>
    <meta charset="UTF-8">
    <title> A അയ്യപ്പൻ കവിതകൾ </title>
    <link rel="stylesheet" href="css/common.css">
</head>
<body>
<h1> A അയ്യപ്പൻ </h1>

<div class="bio">
    ആധുനികതയുടെ കാലത്തിനുശേഷമുള്ള തലമുറയിലെ മലയാളത്തിലെ പ്രമുഖനായ കവിയായിരുന്നു എ. അയ്യപ്പൻ (1939 ഒക്ടോബർ 27 - 2010 ഒക്ടോബർ 21). സവിശേഷമായ ബിംബയോജനയിലൂടെ കയ്പാർന്ന ജീവിതാനുഭവങ്ങളാവിഷ്കരിച്ചുകൊണ്ടു, കവിതയ്ക്കു പുത്തൻഭാവുകത്വം രൂപപ്പെടുത്താൻ അയ്യപ്പനു കഴിഞ്ഞു. തൻറെ കവിതകളെക്കുറിച്ച് ഒരിക്കൽ അദ്ദേഹം ഇങ്ങനെ ഒരു കവിത കുറിച്ചു: "ഞാൻ കാട്ടിലും കടലോരത്തുമിരുന്നു കവിതയെഴുതുന്നു. സ്വന്തമായൊരു മുറിയില്ലാത്തവൻ. എന്റെ കാട്ടാറിന്റെ അടുത്തു വന്നു നിന്നവർക്കും ശത്രുവിനും സഖാവിനും സമകാലീന ദുഃഖിതർക്കും ഞാനിതു  പങ്കുവയ്ക്കുന്നു."
</div>

<div class="head_p">
<p></p>
    	&#10070;	<a href="#a1">പുഴയുടെ കാലം</a> <p></p>
    	&#10070;	<a href="#a2" id="aaa">എന്‍‌റെ ശവപ്പെട്ടി ചുമക്കുന്നവരോട്  </a><p></p>
    	&#10070;	<a href="#a3">റോഡ്  </a><p></p>
    	&#10070;	<a href="#a4">ഗ്രീഷ്മം തന്ന കിരീടം  </a><p></p>
    	&#10070;	<a href="#a5">ഈശാവാസി  </a><p></p>
    	&#10070;	<a href="#a6">സുഗന്ധി  </a><p></p>
    	&#10070;	<a href="#a7">പല്ല്  </a><p></p>
    	&#10070;	<a href="#a8">പുരാവൃത്തം   </a><p></p>
    	&#10070;	<a href="#a9">ജയിൽ മുറ്റത്തെ പൂക്കൾ   </a><p></p>
    	&#10070;	<a href="#a10">അത്താഴം   </a><p></p>
    	&#10070;	<a href="#a11">ഗ്രീഷ്മവും കണ്ണുനീരും   </a><p></p>

</div>

<div class="body_para">

    <div id="a1"></div>
    <h3>പുഴയുടെ കാലം</h3>


സ്നേഹിക്കുന്നതിനുമുമ്പ് നി കാറ്റും
ഞാനിലയുമായിരുന്നു. <br>
കൊടുംവേനലില്‍
പൊള്ളിയ കാലം
നിനക്കുകരയാനും
ഒരു മഴയാകാനും കഴിഞ്ഞിരുന്നു. <br>
തപ്തമായ എന്റെ നെഞ്ചില്‍ തൊട്ടുകൊണ്ട്
നിന്റെ വിരലുകള്‍ക്ക്
ഉഷ്ണ്മാപിനിയാകാനും കഴിഞ്ഞിരുന്നു. <br>
ഞാന്‍ തടാകമായിരുന്നു. <br>
എന്റെ മുകളില്‍
നീയൊരു മഴവില്ലായിരുന്നു. <br>
ഒരു കര്‍ക്കിടകത്തില്‍
നമ്മള്‍ മാത്രം
മഴത്തുള്ളികളായിരുന്നു. <br>
ഒരു ഋതുവിലൂടെ
നിന്റെ ചിരിക്ക്
വസന്തമാകാന്‍ കഴിഞ്ഞിരുന്നു. <br>
ഒരു മഞ്ഞത്ത്
നമ്മള്‍ മാത്രം
പുല്‍ക്കൊടികളായിരുന്നു. <br>
ഒഴിവുകാലത്ത് നമ്മളും
ഒരു ഋതുവില്‍നിന്ന്
ആള്‍ക്കൂട്ടവും പിരിഞ്ഞു. <br>
ഒരു ശൈത്യത്തില്‍
മരപ്പൊത്തിലൂടെ
വലംകൈയിലെ
ചൂണ്ടുവിരലിലൂടെ
നിനക്കു നീലയാകാന്‍ കഴിഞ്ഞു. <br>


<div id="a2"></div>

<h3>എന്‍‌റെ ശവപ്പെട്ടി ചുമക്കുന്നവരോട്</h3>

എന്‍‌റെ ശവപ്പെട്ടി ചുമക്കുന്നവരോട് ഒസ്യത്തില്‍ ഇല്ലാത്ത ഒരു രഹസ്യം പറയാനുണ്ട് എന്‍‌റെ ഹൃദയത്തിന്‍‌റെ സ്ഥാനത്ത് ഒരു പൂവുണ്ടായിരിക്കും ജിജ്ഞാസയുടെ ദിവസങ്ങളില്‍ പ്രേമത്തിന്‍‌റെ- ആത്മതത്വം പറഞ്ഞു തന്നവളുടെ ഉപഹാരം മണ്ണ് മൂടുന്നതിന് മുമ്പ് ഹൃദയത്തില്‍ നിന്നും ആ പൂവ് പറിക്കണം ദലങള്‍ കൊണ്ട് മുഖം മൂടണം രേഖകള്‍ മാഞ്ഞ കൈവെള്ളയിലും ഒരു ദലം പൂവിലൂടെ എനിക്കു തിരിച്ചു പോകണം പൂവിലൂടെ എനിക്കു തിരിച്ചുപോകണം മരണത്തിന്‍‌റെ തൊട്ടുമുമ്പുള്ള നിമിഷം ഈ സത്യം പറയാന്‍ സമയമില്ലായിരിക്കും ഒഴിച്ച് തന്ന തണുത്ത വെള്ളത്തീലൂടെ അത് മൃതിയിലേക്ക് ഒലിച്ചുപോകും ഇല്ലെങ്കില്‍ ഈ ശവപ്പെട്ടി മൂടാതെ പോകൂ ഇല്ലെങ്കില്‍ ഈ ശവപ്പെട്ടി മൂടാതെ പോകൂ ഇനിയെന്റെ ചങ്ങാതികള്‍ മരിച്ചവരാണല്ലോ!


<div id="a3"></div>

<h3>റോഡ്</h3>

റോഡു മുറിച്ചു കടക്കുമ്പോള്‍ ശ്രദ്ധിക്കുക: അഗ്നിവളയത്തിലൂടെപ്പറക്കുന്ന സര്‍ക്കസ്സുകാരനാവരുത് ഊഞ്ഞാലില്‍നിന്ന് ഊഞ്ഞാലിലേക്ക് പോകുന്നവനെപ്പോലെയാകരുത് നോക്കൂ, ഒരു കുരുടന്‍ നിരത്തു മുറിച്ചു പോകുന്നു വടിയൂന്നി, എത്ര മെല്ലെ.  എല്ലാ വാഹനങ്ങളും നിശ്ചലം അന്ധന്‍റെ സിഗ്നല്‍ അന്ധത. രാത്രിയിലും അവനിങ്ങനെയാണ്; ചുവപ്പും പച്ചയും അറിയില്ല. <br>സ്കൂള്‍ വിട്ടു കുട്ടികളുടെ ചന്തച്ചന്തത്തോടെ ഒരു കാരവന്‍; സംഘമായവര്‍ റോഡു മുറിക്കുന്നു നടുറോഡിലെത്തുമ്പോള്‍ ഒരശരീരി കേള്‍ക്കുന്നു: ഹേ നില്‍ക്കൂ, ഞാനും വരുന്നു. ഭ്രാന്തന്‍ ട്രാഫിക്ക് നിയന്ത്രിക്കുന്നത് കാണുക ഹായ്! എത്ര കൃത്യതയോടെ റോഡു മുറിച്ചു പോകുമ്പോഴും ഒരാള്‍ ന്യൂസ്പേപ്പര്‍ വായിക്കുന്നു. ആണും പെണ്ണും കൈകള്‍ കോര്‍ത്ത് ഒരു വ്യഥിതന്‍ ശാന്തനായ് റോഡ് മുറിക്കുന്നു. നടുറോഡില്‍ അമ്മയുടെ കൈയില്‍ത്തൂങ്ങി ശാഠ്യം പിടിക്കുന്നു കുട്ടി. ചിലര്‍ക്ക് നേര്‍വഴിയിലുണ്ടാവാം വീട് എനിക്ക് ഇടത്തൊരു ചങ്ങാത്തമുണ്ട് വലത്താണെന്‍റെ വീട് റോഡ് മുറിച്ചുകടക്കാതിരിക്കാന്‍ വയ്യ. രാത്രിയില്‍ ഒരു കണ്ണു ഫ്യൂസായ ജീപ്പുവരുന്നു ഒരൊറ്റക്കണ്ണന്‍ ബൈക്ക് അന്ധമായ ബള്‍ബിനെ ആലിംഗനം ചെയ്യുന്നു. ഞാനാണ് ദൂരത്തിന്‍റെ ജേതാവെന്ന ദര്‍പ്പത്തോടെ റോഡ് നീണ്ടു നീണ്ടു പോകുന്നു.


<div id="a4"></div>

<h3>ഗ്രീഷ്മം തന്ന കിരീടം</h3>

ഗ്രീഷ്മമെ സഖീ.. നമുക്കൊരൂഷ്മള ദീപ്തിയാര്‍ന്നൊരി മദ്ധ്യാഹ്നവേനലില്‍ യെത്രമേല്‍ സുഖം യെത്രമേല്‍ ഹര്‍ഷം യെത്രമേല്‍ ദുഃഖമുക്തി പ്രധാനം ഗ്രീഷ്മമെ സഖീ.. സഖീ… സഖീ.. ഗ്രീഷ്മമെ സഖീ.. നമുക്കൊരൂഷ്മള ദീപ്തിയാര്‍ന്നൊരി മദ്ധ്യാഹ്നവേനലില്‍ യെത്രമേല്‍ സുഖം യെത്രമേല്‍ ഹര്‍ഷം യെത്രമേല്‍ ദുഃഖമുക്തി പ്രധാനം ഗ്രീഷ്മമെ സഖീ.. സഖീ… സഖീ.. ഉടുക്കുകൊട്ടി പാടി തളര്‍ന്നൊരെന്‍ മനസ്സൊരല്‍പ്പം ശക്തിയില്‍ വീശും കൊടുംങ്കാറ്റിന്‍ നിദ്രമാം മുഖം മറന്നൊരല്‍പ്പം ശാന്തമാകട്ടെ ശാന്തമാകട്ടെ.. മനസ്സൊരല്‍പ്പം സ്വാന്തനത്തിന്റെ രുചിയറിയട്ടെ.. ചീറിയലയ്ക്കും തിരമാലകളുടെ നോവുകളെല്ലാം ഞാന്‍ മറക്കട്ടെ ചീറിയലയ്ക്കും തിരമാലകളുടെ തിരമാലകളുടെ.. ചീറിയലയ്ക്കും തിരമാലകളുടെ നോവുകളെല്ലാം ഞാന്‍ മറക്കട്ടെ നോവുകളെല്ലാം പൂവുകളെന്നും നോവുകളെല്ലാം പൂവുകളെന്നും പാടിയ നിമിഷമേഘങ്ങുഞാന്‍ ഭൂതകാലത്തിന്‍ കാതിങ്കല്‍ മെല്ലെ ഭൂതകാലത്തിന്‍ കാതിങ്കല്‍ മെല്ലെ ചോദിച്ചറിയുവാന്‍ ഒന്നു നോക്കട്ടെ ഗ്രീഷ്മമേ സഖീ.. നമുക്കൊരൂഷ്മള ദീപ്തിയാര്‍ന്നൊരി മദ്ധ്യാഹ്നവേനലില്‍ യെത്രമേല്‍ സുഖം യെത്രമേല്‍ ഹര്‍ഷം യെത്രമേല്‍ ദുഃഖമുക്തി പ്രധാനം ഗ്രീഷ്മമെ സഖീ.. സഖീ… സഖീ.. കൊടുങ്കാറ്റിന്റെ യുദ്ധക്കുതിരതന്‍ കുളമ്പടിയൊച്ചകള്‍ മാഞ്ഞുപോകട്ടെ മാഞ്ഞുപോകട്ടെ… കൊടുങ്കാറ്റിന്റെ യുദ്ധക്കുതിരതന്‍ കുളമ്പടിയൊച്ചകള്‍ മാഞ്ഞുപോകട്ടെ മാഞ്ഞുപോകട്ടെ… സൂര്യനെപ്പോല്‍ ജ്വലിച്ചു നില്‍ക്കു നീ.. സൂര്യനെപ്പോല്‍ ജ്വലിച്ചു നില്‍ക്കു നീ.. വേദനയുടെ ശംഖുറങ്ങട്ടെ.. വേദനയുടെ ശംഖുറങ്ങട്ടെ ഗ്രീഷ്മമെ സഖീ.. സഖീ… സഖീ..

<div id="a5"></div>

<h3>ഈശാവാസി</h3>

വീടില്ലാത്തവനൊരുവനോട് വീടിനൊരു പേരിടാനും മക്കളില്ലാത്തൊരുവനോട് കുട്ടിയ്ക്കൊരു പേരിടാനും വീടില്ലാത്തവനൊരുവനോട് വീടിനൊരു പേരിടാനും മക്കളില്ലാത്തൊരുവനോട് കുട്ടിയ്ക്കൊരു പേരിടാനും ചൊല്ലുവേ നീ കൂട്ടുകാരാ രണ്ടുമില്ലാത്തൊരുവന്റെ നെഞ്ചിലെ തീ കണ്ടുവോ വീടില്ലാത്തവനൊരുവനോട് വീടിനൊരു പേരിടാനും മക്കളില്ലാത്തൊരുവനോട് കുട്ടിയ്ക്കൊരു പേരിടാനും ചൊല്ലുവേ നീ കൂട്ടുകാരാ രണ്ടുമില്ലാത്തൊരുവന്റെ നെഞ്ചിലെ തീ കണ്ടുവോ പുരയില്ലാ.. പൂവില്ല ഇരചുടുവാന്‍ തീയില്ല കരം മുത്താന്‍ കയ്യില്ല ഉണ്ടെല്ലോ നെഞ്ചിലെല്ലാം പുരയില്ലാ.. പൂവില്ല ഇരചുടുവാന്‍ തീയില്ല കരം മുത്താന്‍ കയ്യില്ല ഉണ്ടെല്ലോ നെഞ്ചിലെല്ലാം അറിവായ വൃക്ഷത്തിന്റെ അടിവേരുകള്‍ പൊട്ടുന്നു ബോധിത്തണല്‍ എനിയ്ക്ക് വെയിലായ് തീരുന്നു ഉച്ചയ്ക്ക് ഉച്ചുപൊട്ടുമ്പോള്‍ അശ്വത്വം മറക്കുന്നു അര്‍ത്ഥവത്തായ ജീവിതം ഞാനോ നാളെയോ.. ഹും.! ഒന്നുമില്ലാത്തവന് ആരെന്ന് പേരിടുക രണ്ടുമില്ലാത്തൊരുവന്റെ നെഞ്ചിലെ തീകാണുക ഒന്നുമില്ലാത്തവന് ആരെന്ന് പേരിടുക രണ്ടുമില്ലാത്തൊരുവന്റെ നെഞ്ചിലെ തീകാണുക അത്താണി ചാരിയിരിയ്ക്കെ സ്വപ്നത്തില്‍ മരം പൂത്തു അത്താണി ചാരിയിരിയ്ക്കെ സ്വപ്നത്തില്‍ മരം പൂത്തു എനിക്കായ് ഒരു കൊച്ചരുവി ഇരുന്നുണ്ണാന്‍ ഒരു പീഠം മുറ്റം നിറച്ചുമെന്റെ മുത്തിന്റെ കാലടയാളം അത്താണി ചാരിയിരിയ്ക്കെ സ്വപ്നത്തില്‍ മരം പൂത്തു അത്താണി ചാരിയിരിയ്ക്കെ സ്വപ്നത്തില്‍ മരം പൂത്തു എനിക്കായ് ഒരു കൊച്ചരുവി ഇരുന്നുണ്ണാന്‍ ഒരു പീഠം മുറ്റം നിറച്ചുമെന്റെ മുത്തിന്റെ കാലടയാളം ചാന്ദ്രമാസ കലണ്ടറില്‍ എവിടെയാകുന്നെന്റെ നാള്‍ എവിടെയാകുന്നെന്റെ നാള്‍ എവിടെ.. നാല്‍ക്കവലയിലെ ആള്‍ക്കൂട്ടം നാലായ് പിരിഞ്ഞൊഴുകി അതിലൊരുവന്‍ തിരസ്കൃതന്‍ അവന്റെ പേര് ഏകാകി നാല്‍ക്കവലയിലെ ആള്‍ക്കൂട്ടം നാലായ് പിരിഞ്ഞൊഴുകി അതിലൊരുവന്‍ തിരസ്കൃതന്‍ അവന്റെ പേര് ഏകാകി എന്നെ നീ സ്നേഹിയ്ക്കുമോ എന്നോട് ഞാന്‍ ലജ്ജിച്ചു വിലയ്ക്ക് കിട്ടാനുണ്ടോ യുവത്വത്തിന്റെ മസ്തിഷ്ക്കം വിലകൊടുത്തു വാങ്ങണം പോലും പുരവെയ്ക്കാന്‍ ഭൂമിയെ കാട്ടിലേയ്ക്ക് പോകാം കാണാം നമുക്കെല്ലാം മരം, മഞ്ഞ്, മാനുകള്‍ മന്ദമായ് ഒഴുകും പുഴ നാല്‍ക്കവലയിലെ ആള്‍ക്കൂട്ടം നാലായ് പിരിഞ്ഞൊഴുകി അതിലൊരുവന്‍ തിരസ്കൃതന്‍ അവന്റെ പേര് ഏകാകി എന്നെ നീ സ്നേഹിയ്ക്കുമോ എന്നോട് ഞാന്‍ യാചിച്ചു വിലയ്ക്ക് കിട്ടാനുണ്ടോ യുവത്വത്തിന്റെ മസ്തിഷ്ക്കം വിലകൊടുത്തു വാങ്ങണം പോലും പുരവെയ്ക്കാന്‍ ഭൂമിയെ കാട്ടിലേയ്ക്ക് പോകാം കാണാം നമുക്കെല്ലാം മരം, മഞ്ഞ്, മാനുകള്‍ മന്ദമായ് ഒഴുകും പുഴ വീടോ ഒരുമ്മയോ കിട്ടാത്ത വിഡ്ഡിയ്ക്കൊരു പേരിടുക രണ്ടുമില്ലാത്തൊരുത്തന്റെ നെഞ്ചിലെ തീകാണുക വീടോ ഒരുമ്മയോ കിട്ടാത്ത വിഡ്ഡിയ്ക്കൊരു പേരിടുക രണ്ടുമില്ലാത്തൊരുത്തന്റെ നെഞ്ചിലെ തീകാണുക നിദ്രയില്‍ ഞാന്‍ വീട് കണ്ടു ചത്ത ചിത്രശലഭങ്ങളാല്‍ തോരണം തൂക്കിയ കൊച്ചൊരു വീട് നിദ്രയില്‍ ഞാന്‍ കുട്ടിയെ കണ്ടു ചിരിച്ച് കിടക്കുന്നു ശവപേടകത്തില്‍ ഇമകളനങ്ങാത്ത കൊച്ചൊരു ജഡം ആരുടെ നഖദഷ്ട്രകള്‍ അസ്ഥി മഞ്ജകളില്‍ അമര്‍ന്നു രക്താസ്കിത ഭൂമിയില്‍ നിന്നും അപ്പോഴേയ്ക്കും ഞാനുണര്‍ന്നു ആരുടെ നഖദഷ്ട്രകള്‍ അസ്ഥി മഞ്ജകളില്‍ അമര്‍ന്നു രക്താസ്കിത ഭൂമിയില്‍ നിന്നും അപ്പോഴേയ്ക്കും ഞാനുണര്‍ന്നു ഇതാണ് ശാന്തിപാഠം ഇതെനിയ്ക്ക് ഈശാവാസി


<div id="a6"></div>

<h3>സുഗന്ധി</h3>

ഒരേ മണ്ണ് കൊണ്ട് നീയും ഞാനും -സൃഷ്ടിയ്ക്കപ്പെട്ടു.. ഒരേ മണ്ണ് കൊണ്ട് നീയും ഞാനും -സൃഷ്ടിയ്ക്കപ്പെട്ടു.. പ്രാണന്‍ കിട്ടിയ നാളുമുതല്‍ നമ്മുടെ രക്തം ഒരു കൊച്ചരുവി പോലെ ഒന്നിച്ച് നമ്മുടെ പട്ടങ്ങള്‍ ഒരേ ഉയരത്തില്‍ പറന്നു കളി വള്ളങ്ങള്‍ ഒരേവേഗത്തില്‍ തുഴഞ്ഞു കടലാസുതത്തകള്‍ പറഞ്ഞു നമ്മള്‍ വേഗം വളരുമെന്ന് വീടുവെച്ച് വേളി കഴിയ്ക്കുമെന്ന്.. ഒഴുകിപോയ പുഴയില്‍ കീറിപ്പോയ കടലാസുതത്തകള്‍ ഇന്നും സാക്ഷികളല്ലോ കുട്ടിക്കാലം നദീതീരത്തേയ്ക്ക് കൌമാരം കമോപുരത്തിലേയ്ക്ക് മനസ്സില്‍ പെട്ടന്ന് വെളിച്ചം പൊലിഞ്ഞു പോയ ഒരു ദിവസം ഞാനൊരു കുപ്പിവള പൊട്ടിച്ചു ആ വളപ്പൊട്ട് മുറിഞ്ഞ ഒരു ഞരമ്പാണ് മനസ്സില്‍ പെട്ടന്ന് വെളിച്ചം പൊലിഞ്ഞു പോയ ഒരു ദിവസം ഞാനൊരു കുപ്പിവള പൊട്ടിച്ചു ആ വളപ്പൊട്ട് മുറിഞ്ഞ ഒരു ഞരമ്പാണ് നമ്മള്‍ വെള്ളം തേടിയ നീര്‍മ്മതളം തട്ടുമോ നമ്മള്‍ വെള്ളം തേടിയ നീര്‍മ്മതളം തട്ടുമോ നീയറിഞ്ഞോ നമ്മുടെ മയില്‍ പീലി പെറ്റു നൂറ്റൊന്നു കുഞ്ഞുങ്ങള്‍.. നമ്മള്‍ വെള്ളം തേടിയ നീര്‍മ്മതളം തട്ടുമോ നീയറിഞ്ഞോ നമ്മുടെ മയില്‍ പീലി പെറ്റു നൂറ്റൊന്നു കുഞ്ഞുങ്ങള്‍..

<div id="a7"></div>

<h3>പല്ല്</h3>

അമ്പ് ഏതു നിമിഷവും മുതുകിൽ തറയ്ക്കാം പ്രാണനും കൊണ്ട് ഓടുകയാണ് വേടന്റെ കൂര കഴിഞ്ഞ് റാന്തൽ വിളക്കുകൾ ചുറ്റും എന്റെ രുചിയോർത്ത് അഞ്ചെട്ടു പേർ കൊതിയോടെ ഒരു മരവും മറ തന്നില്ല ഒരു പാറയുടെ വാതിൽ തുറന്ന് ഒരു ഗർജ്ജനം സ്വീകരിച്ചു അവന്റെ വായ്‌ക്ക് ഞാനിരയായി


<div id="a8"></div>

<h3>പുരാവൃത്തം</h3>

മഴുവേറ്റു മുറിയുന്നു വീട്ടുമുറ്റം‌ നിറഞ്ഞു നിന്ന നാട്ടുമാവും‌ നാരകവും‌ മരണത്തിൽ‌ തലവച്ചെൻ‌ മുത്തശ്ശി കരയുന്നു നാട്ടുമാവിന്റെ തണലേ നാരകത്തിന്റെ തണുപ്പേ ഞാനും‌ വരുന്നു മഞ്ഞുകാലം‌ ഉത്സവമാണെന്നും മക്കളാണു പുതപ്പെന്നും‌ അമ്മ പറയുമായിരുന്നു ഈ ശീതം‌ നിറഞ്ഞ തള്ളവിരൽ‌ കടിച്ചു മുറിക്കുമ്പോൾ‌ സത്യവചസ്സിന്റെ രുചിയറിയാതെ

<div id="a9"></div>

<h3>ജയിൽ മുറ്റത്തെ പൂക്കൾ</h3>

എന്നെ ജയില്‍ വാസത്തിനു വിധിച്ചു. ജീവപരന്ത്യം വിധിയ്ക്കപ്പെട്ട നാലുപേരായിരുന്നു സെല്ലില്‍. അരുതാത്ത കൂട്ടുകെട്ടിനും കറവിയുടെ ലഹരി കുടിച്ചതിനും താഴ്വരയില്‍ പോരാടുന്നവരെ മലമുകളില്‍ നിന്നു കണ്ടതിനും സഹജരെ നല്ലപാതയിലേയ്ക്കു നയിച്ചതിനുമായിരുന്നു എനിയ്ക്കു ശിക്ഷ. സെല്ലില്‍ അല്പനാളുകള്‍ മാത്രം വാസമനുഭവിയ്ക്കേണ്ട എന്നെ അവര്‍ അവഞ്ജയോടെ നോക്കി. ദംഷ്ട്രകളാല്‍ അലറാതെ ചിരിച്ചു. ജയില്‍ വാസമനുഭവിയ്ക്കാന്‍ വന്നിരിയ്ക്കുന്നു ഒരുത്തന്‍ എന്നായിരുന്നു പുച്ഛഭാവത്തിന്റെ അര്‍ത്ഥം. സെല്ലില്‍ സുഖവാസമാക്കാമെന്ന എന്റെ അഞ്ജതയില്‍ കറുത്തമതിലുകളും കാക്കി കുപ്പായങ്ങളും എന്നെ വിഡ്ഡിയായ് കണ്ടു. ഇന്ത്യയെ കണ്ടെത്തലും അച്ഛന്‍ മകള്‍ക്കെഴുതിയ കത്തുകളും ജയിലില്‍ വെച്ചെഴുതിയ ഡയറികുറിപ്പുകളും എന്നെ അങ്ങിനെ ധരിപ്പിച്ചിരുന്നു തിന്നുന്ന ഗോതമ്പിന് പുള്ളികള്‍ പണീയെടുക്കണം. ക്ഷുരകന് ക്ഷുരകന്റെ ജോലി തുന്നല്‍ക്കാരന് തുന്നല്‍ എനിയ്ക്ക് എഴുതാനും വായിയ്ക്കാനുമുള്ള പണി തരുമെന്ന് കരുതി, കിട്ടിയത് ചെടികള്‍ക്ക് വെള്ളം തേകാനുള്ള കല്പന. കസ്തൂരിയുടെ ഗന്ധം തരുന്ന ജമന്തിയ്ക്ക് കത്തുന്ന ചെത്തിയ്ക്ക്, ചെമ്പരത്തിയ്ക്ക്, കനകാംബരത്തിന്, കറുകയ്ക്ക് ആരും കാണാതെ, നുള്ളാതെ റോസിന് ഒരുമ്മകൊടുത്തു അഴികളിലൂടെ നോക്കിയാല്‍ നിലാവത്ത് ചിരിയ്ക്കും വെളുത്ത മുസാണ്ട എല്ലാ ചെടികള്‍ക്കും വെള്ളം തേകി. സൂര്യകാന്തിയില്‍ നിന്ന് ആരും കാണാതെ ഒരു വിത്തെടുത്ത് വിളയേണ്ടിടത്തിട്ടു. അതിനും വെള്ളം തേകി വിത്തുപൊട്ടിയോയെന്ന് എന്നും നോക്കി മോചിതനാകേണ്ട നാള്‍ വന്നു എന്റെ പേര്‍ വിളിയ്ക്കപ്പെട്ടു. ചെടികള്‍ കാറ്റത്താടി എല്ലാം പൂക്കളും എന്നെ നോക്കി ഹാ! എന്റെ സൂര്യകാന്തിയുടെ വിത്തുപൊട്ടി


<div id="a10"></div>

<h3>അത്താഴം</h3>

കാറപകടത്തില്‍ പെട്ട് മരിച്ച വഴി യാത്രക്കാരന്റെ ചോരയില്‍ ചവുട്ടി ആള്‍ക്കൂട്ടം നില്‍ക്കെ.. മരിച്ചവന്റെ പോക്കെറ്റില്‍ നിന്നും പറന്ന അഞ്ചു രൂപയിലായിരുന്നു എന്റെ കണ്ണ്.. ഞാനുണ്ടായിട്ടും താലിയറുത്ത കെട്ടിയോള്‍ എന്റെ കുട്ടികള്‍.. വിശപ്പ്‌ എന്ന നോക്കുക്കുത്തികള്‍.. ഇന്നത്തത്താഴം ഇത് കൊണ്ടാവാം.. ഈ രാത്രിയില്‍ അത്താഴത്തിന്റെ രുചിയോടെ ഉറങ്ങുന്ന എന്റെ മക്കള്‍.. അര വയറോടെ അച്ചിയും ഞാനും.. മരിച്ചവന്റെ പോസ്റ്റ്‌ മോര്‍ട്ടമോ ശവദാഹമോ കഴിഞ്ഞിരിക്കാം.. അടയുന്ന കണ്‍ പോളകളോടെ ഓര്‍ക്കുവാന്‍ ശ്രമിക്കുന്നു ചോരയില്‍ ചവുട്ടി നില്‍ക്കുന്ന ആള്‍ക്കൂട്ടം



<div id="a11"></div>

<h3>ഗ്രീഷ്മവും കണ്ണുനീരും</h3>

ഒരിയ്ക്കല്‍ നാനാവര്‍ണ്ണ ജീവിത- പ്രവാഹത്തിന്‍ ഒഴുക്കില്‍ പ്രിയപ്പെട്ട സ്വപ്നമേ നീയും പോകെ വെറുതെ, വെറുമൊരു വേദനയോടെ കയ്യിലുണങ്ങി കരിഞ്ഞൊരു പൂവുമായ് നില്‍പ്പൂ ഗ്രീഷ്മം വേനലും, കാറ്റും ഊറ്റിക്കിടിച്ച് സൌന്ദര്യത്തിന്‍ വേപതുവിന് വാഴാനെല്ലാവരും മടിയ്ക്കവേ പതുക്കെ കൈകള്‍ നീട്ടിയാ പൂവു വാങ്ങി ഞാന്‍ നിത്യസ്മൃതിയ്ക്കു ചൂടി ഭൂതകാലത്തെ രമിപ്പിയ്ക്കെ മണ്ണീലെ ദുഃഖത്തിന്റെ മണ്‍കുടില്‍ മുറ്റത്തിന്റെ കണ്ണുനീര്‍ പുഷ്പത്തിന് നിന്നെക്കൊണ്ടാരോ പോയി






























</div>
    
  <div class="bbsp"></div>  
</body>
</html>